For dette prosjektet har jeg jobbet med å utvikle en webapplikasjon med Express og Parcel. Målet med applikasjonen er å tilby en plattform der brukere kan lese, 
legge ut og oppdatere artikler. På denne plattformen er det kun innloggede brukere som kan lese hele artiklene, mens de som ikke er innlogget kun kan se overskrifter. 
Dette konseptet ligner på hvordan nyhetssider som VG fungerer. Jeg har også satt opp et system der redaktører, som er spesifikke brukere, har mulighet til å publisere artikler.

Under utviklingen av prosjektet har jeg fulgt en strukturert tilnærming. Jeg startet med å sette opp prosjektstrukturen og serveren, og gikk deretter videre til å definere rest-operasjonene for artiklene. 
Jeg integrerte MongoDB for datalagring og satte opp Passport.js med Google OAuth for brukerautentisering. 
Videre implementerte jeg rollebasert tilgangskontroll for å håndtere ulike brukertyper og deres tilgang i applikasjonen.

En av hovedfunksjonene jeg har jobbet med er å håndtere artikkelstatus (offentlig eller privat) og gi muligheten til å endre denne statusen fra brukerens dashbord. 
Jeg brukte Handlebars som en malmotor for å generere HTML basert på serverdata, som inkluderte å lage visninger for artikkeloppføringer, artikkeldetaljer og brukerdashboards.

For bedre å organisere applikasjonen delte jeg ruter i separate filer basert på funksjonalitet. Dette gjorde koden mer oversiktlig og enklere å vedlikeholde.

Selv om applikasjonen fungerer bra, oppdaget jeg noen feil mens jeg testet med Jest. Ikke alle testene gikk som forventet, selv om applikasjonen i seg selv ikke viste noen problemer med funksjonaliteten. 
Dette understreker viktigheten av grundig testing og feilsøking i utviklingsprosessen.

Fikk til slutt lastet opp applikasjonen til Heroku. Dette betyr at applikasjonen nå er tilgjengelig på nett og kan brukes av andre.

Link til heroku:
https://article-app-c8400d3b3222.herokuapp.com/
